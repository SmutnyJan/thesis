% (i) Zhodnocení splnění cílů DP, doporučení dalšího pokračování práce.
% (j) Závěr - shrnutí výsledků a vlastního přínosu DP.
\begin{conclusion}
% \todo{Zhodnocení splnění cílů DP.}
Vytyčené cíle diplomové práce byly splněny -- tedy pokud jsem oprávněný, jako zainteresovaná osoba, toto tvrzení pronést. Konečný verdikt tak budou muset vydat uživatelé. Byla vytvořena ontologie Fakulty informačních technologií Českého vysokého učení technického v Praze, i mobilní aplikace vystavěná nad ní sloužící jako průvodce. Věřím, že touto prací vytvořený systém může sloužit ku prospěchu studentů naší fakulty.

% \todo{Doporučení pro další pokračování.}
Práce byla zaměřena na vytvoření platformy kvalitního průvodce studenta, aby z ní ale bylo možné vytěžit v praxi co největší užitek, je vhodné ji ve stejném duchu dle připravených vzorů rozšířit. Prvním krokem v dalším pokračování by mohlo být zpracování více informačních zdrojů serverovou aplikací a~jejich následné odstranění z využití mobilní aplikací. Dalším vhodným krokem je rozšíření mapových podkladů o další plány vnitřního uspořádání budov a~o~objekty, jako jsou bankomaty, hospody, copycentra\dots Jiným vylepšením by mohlo být zdokonalení offline provozu mobilního průvodce -- u informací, které to ze své podstaty umožňují,\footnote{Například harmonogram akademického roku, nikoliv neustále se měnící jídelní lístky.} by bylo užitečné implementovat jejich ukládání do zařízení pro provoz v situacích, kdy není připojeno k Internetu.

% \todo{Shrnutí výsledků a vlastního přínosu.}
Jedním z nejdůležitějších poznatků, které mi diplomová práce dala, je nepodceňovat rizika plynoucí z nových, neznámých nebo i důkladně nezdokumentovaných technologií. Neznamená to samozřejmě, že o využití takových technologií přestanu uvažovat, to v žádném případě ne, pouze o nich budu uvažovat podstatně důkladněji. Byla vynakládána enormní práce pro dosažení něčeho, co by jinak šlo udělat rychleji, v komerční praxi by to tedy asi neobstálo; osobně si ale myslím, že právě toto je smyslem diplomové práce -- naučit se novým přístupům a získat nové podněty. Jedná se tak pravděpodobně o můj poslední veliký projekt založený čistě jen na pro mě nových technologiích. Za tu zkušenost jsem vděčný.
\end{conclusion}
